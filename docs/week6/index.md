# Week 6: MVC en Frameworks 1

Eén van de problemen waar je mee te maken krijgt wanneer je serieus voor het web (en überhaupt) gaat ontwikkelen is *compartamentalisatie*: hoe deel je je applicatie op zo'n manier in dat je enerzijds een wildgroei aan bestanden en scripts voorkomt en anderzijds klassen en objecten hebt die een duidelijke en afgebakende verantwoordelijkheid hebben ([SOLID](https://www.baeldung.com/solid-principles), kortom)?

In deze en de volgende week gaan we in op methoden en technieken die hiervoor veelvuldig ingzet worden. We grijpen hier terug op het MVC-ontwerppatroon dat we in webtech2 uitgebreid hebben besproken. We kijken hoe dit patroon ingezet wordt in een web-omgeving en op welke manier dat de problemen op kan lossen.

![Compartimentalisatie in software engineering is een groot goed](../imgs/compartimentalisation.png)

## Hoorcollege

Het eerste hoorcollege van dit tweeluik illustreert de problemen die ontstaan wanneer er géén gebruik gemaakt wordt van compartimentalisatie (of MVC). Aan de hand van concrete voorbeelden wordt duidelijk gemaakt dat je al heel snel een onoverzichtelijke brij aan code, klassen en bestanden hebt die niet alleen slecht 'performt', maar ook nog een onleesbaar en dus ononderhoudbaar is. 

Hierna bespreken we verschillende manieren om deze problemen te voorkomen, waarbij we uiteindelijk uitkomen op het MVC-ontwerppatroon (of meer hedendaagse vormen daarvan). Tenslotte bespreken we hoe je dit patroon in kunt zetten in een JavaScript-ontwikkelproces.

## Practicum

In het practicum maken we gebruik van een bestaand framework (Angular) om MVC in een JavaScript-omgeving in te zetten. Aan de hand van concrete en kleine opdrachten wordt dit framework geïntroduceerd, en wordt toegelicht waarom dit een oplossing kan vormen voor de in het theoriecollege genoemde problematiek.

Door de introductie van een dergelijk framework kan de ontwikkelstraat wel wat complexer worden. We laten methoden en technieken zien om met deze toegenomen complexiteit om te gaan.

## Literatuur

[Wikipedia over MVC](https://en.wikipedia.org/wiki/Model%E2%80%93view%E2%80%93controller)