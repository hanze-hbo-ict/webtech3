# Toetsing: Memory game

De toetsing van dit kwartaal wordt gedaan aan de hand van het bekende spel memory. Gedurende acht weken werk je samen met een duo-partner aan dit spel, waarbij je op vier verschillende momenten je vorderingen tot dan toe kunt inleveren. De eisen die op deze toetsmomenten aan het spel gesteld worden corresponderen met de onderwerken die in die week aan de orde zijn gekomen, zodat je het spel sequentieel kunt opbouwen.

## Wees creatief

Om het geheel wat interessanter te maken, is het de bedoeling dat je wat creatief met het spel omgaat: denk wat buiten de gebaande kaders. Zo kun je bijvoorbeeld een memory maken waarbij je *drie* gelijke kaartjes moet vinden; of een memory waarbij je de kat en diens eigenaar moet matchen; of auto's en chauffeurs. Of misschien is een bom-kaartje wel aardig: als je die omdraait, is het spel afgelopen...

## Sequentiële opbouw

Elke week wordt een klein overzicht gegeven van de eisen waar je memory-spel in die week aan moet voldoen. De beoordeling van het werk is op de vrijdag van elke even week in het blok. Inleveren doe je door een zip-bestand van je code op Blackboard te uploaden – zie de deadlines aldaar. Let op: te laat inleveren is een onvoldoende voor dat onderdeel. 

## Beoordeling

Het spel wordt beoordeeld met een cijfer. In het geval van een onvoldoende worden er individuele reparatiewerkzaamheden  afgesproken, die studenten in de daaropvolgende week moeten uitvoeren. Zie ook het onderdeel [toetsing, beoordeling en herkansingsmogelijkheden](index.md#toetsing-beoordeling-en-herkansingsmogelijkheden) in de algemene introductie. Bekijk [het beoordelingsmodel](memory-beoordeling.md) om te zien waar je applicatie aan moet voldoen.

![Het memory-spel zoals het er uit kan komen te zien](imgs/memory-demo.png)
