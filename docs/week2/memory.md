# Week 2 - Memory 1 - eerste toetsmoment

Voor het eerste toetsmoment staat hieronder beschreven wat er opgeleverd dient te worden. Zestig procent van de opdracht bestaat uit het ontwikkelen van het memory spel. Veertig procent bestaat uit leesopdrachten – beantwoord die in een bestand `leesopdrachten.txt` en voeg die toe aan je zip. Lever de uitwerking van de memory en je antwoorden op de leesopdracht in via het betreffende inleverpunt op Blackboard. 

### Memory 1 (70%)

!!! Warning "Let op: alleen visueel!"
    Let op: het is specifiek *niet* de bedoeling dat alle functionaliteit die hieronder gesuggereerd wordt ook al werkt. In dit eerste moment is het juist het doel de voorkant volledig afgerond te hebben voordat we de boel laten werken.

    Dat gezegd hebbende moet de bezoeker natuurlijk wel op de voor de hand liggende interface-elementen, zoals dropdowns en speelkaarten, kunnen klikken.

Zorg ervoor dat met behulp van html en css de onderstaande requirements zijn gerealiseerd:

- bovenaan de pagina staat een titel
- tussen de titel en het speelvlak staat de huidige status van het spel:
    - verlopen tijd
    - aantal gevonden paren
    - resterende tijd

- hieronder staat een gekleurde balk die de grootte heeft van twee speelkaarten
- er is een speelveld van zes bij zes speelkaarten
- de kaarten hebben één van de volgende drie statussen, die door middel van css visueel van elkaar te onderscheiden zijn:
    - gesloten
    - open
    - gevonden
- rechts van het speelvlak staat de volgende informatie:
    - een top vijf
    - totaal gemiddelde speeltijd
- hieronder staan twee drop-downs waarmee de volgende instellingen kunnen worden gekozen:
    - het karakter op de (gesloten) speelkaarten
    - de afmetingen van het speelbord
- daaronder staan drie kleur-selecties:
    - de kleur van de gesloten kaarten
    - de kleur van de open kaarten
    - de kleur van de gevonden kaarten
- tenslotte staat er een knop waarmee (later) het spel gestart kan worden
- voor de verschillende onderdelen zijn passende HTML elementen gebruikt
- er is rekening gehouden met toegankelijkheid, zodat bijvoorbeeld gebruikers met een screen reader de webapplicatie kunnen gebruiken
- het spel is responsive, en wordt gebruiksvriendelijk getoond op zowel desktop apparaten als mobiele telefoons, waarbij gebruik is gemaakt van mobile-first design

![Het memory-spel zoals het er uit kan komen te zien](../imgs/memory-demo.png)

### Leesopdracht (30%)

1. Lees het [artikel over webtoegankelijkheid](https://bighack.org/5-most-annoying-website-features-i-face-as-a-blind-screen-reader-user-accessibility/) (of hier als [bestand](../materialen/week2-flexbox/toegankelijkheid.pdf)) en beantwoord de volgende vragen in een korte alinea per vraag.

    a. Probeer je voor te stellen dat je niet (meer) kunt zien, maar wel je favoriete site wilt bezoeken. Welke van de in het artikel genoemde frustratie over (on)toegankelijkheid lijkt jou het meest belemmerend? En waarom?

    b. Kom je als ziend persoon ook wel eens dingen tegen die jou belemmeren in het correct gebruiken van een website? Beschrijf kort wat je tegenkomt en hoe jij dit beter zou willen doen.

2. Lees het [artikel over responsive web design](https://www.freecodecamp.org/news/taking-the-right-approach-to-responsive-web-design/) (of hier als [bestand](../materialen/week2-flexbox/responsive.pdf)) en beantwoord de volgende vraag in een korte alinea.

    a. Er zijn twee benaderingen als het gaat om responsive web design: mobile-first of desktop-first. Niet iedereen is het eens over welke de voorkeur zou moeten hebben, alhoewel de één wellicht populairder is dan de ander. Dit artikel betoogt een duidelijke voorkeur. Ben jij het met de schrijver van het artikel eens? Leg uit waarom je het hier wel of niet mee eens bent met behulp van een argument dat in het artikel wordt genoemd.
