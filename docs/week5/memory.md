# Memory week 5: JWT (derde formatieve toetsmoment)

Voor dit oplevermoment moet het mogelijk zijn met een backend te communiceren. Hiervoor maken we gebruik van [dezelfde backend als die we bij het practicum hebben gebruikt](https://github.com/hanze-hbo-ict/memory-backend). Het is hierbij niet de bedoeling dat je aanpassingen aan deze backend gaat doen (maar zie de opmerking [bij het practicum zelf](practicum.md)), maar dat je alles regelt vanaf de voorkant.

- Zorg ervoor dat de top vijf (of hoeveel je maar laat zien) die je bij het memory-spel laat zien daarwerkelijk de top vijf is die op de backend geregisteerd is.

- Maak een pagina waarmee een speler zich bij deze backend kan registeren.

- Maak een andere pagina waarop de speler zich kan aanmelden. De backend geeft bij correcte gegevens een JWT token terug dat standaard een TTL heeft van 3600 seconden.

- Sla het JWT op in de `localStorage` en zorg ervoor dat dit bij *elke* request naar de backend in de header wordt meegestuurd. Overload hierbij de globalde functie `fetch`, zoals tijdens het practicum is gedemonstreerd.

- Maak een nieuwe pagina waarop de speler zijn of haar voorkeuren kan opgeven. Deze voorkeuren bestaan uit de favoriete plaatjes-API, de kleur voor gevonden kaartjes en de kleur voor gesloten kaarten.

- Het moet voor de speler ook mogelijk zijn het opgegeven e-mailadres te wijzigen. Dat kun je op dezelfde pagina doen als waar de voorkeuren worden bijgehouden, of je kunt hier weer een nieuwe pagina voor maken.

- Als de TTL van het JWT verlopen is, moet de speler een melding krijgen en naar de loginpagina verwezen worden. Tip: om dit te testen kun je de TTL in symfony aanpassen. Voeg daarvoor in `config/packages/lexik_jwt_authentication.yaml` een key `token_ttl` toe met een waarde in seconden:

```yaml
lexik_jwt_authentication:
    secret_key: '%env(resolve:JWT_SECRET_KEY)%'
    public_key: '%env(resolve:JWT_PUBLIC_KEY)%'
    pass_phrase: '%env(JWT_PASSPHRASE)%'
    token_ttl: 300
```

Bestudeer eventueel [de documentatie van de LexikJWTAuthenticationBundle](https://github.com/lexik/LexikJWTAuthenticationBundle/blob/2.x/Resources/doc/1-configuration-reference.rst) om een beeld te krijgen van de werking hiervan.

## Leesopdracht

Lees [deze blog op logrocket.com](https://blog.logrocket.com/jwt-authentication-best-practices/). De auteur geeft aan aantal *use-cases*, voor- en nadelen en *best practices* van JWT. Geef van elk een korte samenvatting en reflecteer op hoe dit past binnen de memory-opdracht en de IWA-projectopdracht.