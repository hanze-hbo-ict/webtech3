# Werkwijze tijdens de practica

Elke week is er een plenair practicum van twee keer anderhalf uur. Tijdens deze practica worden de centrale concepten van de betreffende week (en die bij het hoorcollege zijn toegelicht) aan de hand van korte en specifieke opdrachten uitgewerkt. Er wordt een korte algemene practische introductie van het onderwerp gegeven, waarna de opgave wordt toegelicht. Vervolgens gaan de studenten individueel aan het werk aan deze opgave, terwijl de docenten (en hopelijk de student-assistent) rondlopen om vragen te stellen en te beantwoorden. Na een bepaalde periode wordt de opdracht weer plenair toegelicht en uitgewerkt, waarna deze procedure zich voor een vervolgopdracht herhaalt.

De practica zijn bedoeld om de technieken die in die week centraal staan concreet toe te lichten. Deze onderwerpen corresponderen met de eisen die op dat moment aan het memory-spel gesteld worden. Door deze opzet kunnen deze technieken direct ingezet worden. Doordat het een plenair practicum is ontstaat een sfeer van samen doen en samen leren.

Na het plenaire deel is er tijdens het practicum ruimte om te werken aan de memory-opgave.

