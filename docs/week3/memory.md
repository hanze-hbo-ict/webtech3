# Memory week 3

Tot nu toe had het memory spel nog geen interactie en functionaliteit: het ziet er wel mooi uit, maar de kaarten kunnen nog niet omgedraaid worden en de score wordt nog niet bijgehouden. Maar dat ga je vanaf nu veranderen; je gaat met Javascript aan de slag. Voeg de volgende functionaliteiten toe aan het spel:

- Bij het begin van het spel worden in eerste instantie willekeurig letters uit het alfabet gekozen (later zullen we dit nog aanpassen). Zorg ervoor dat er de helft zoveel willekeurige letters worden gekozen als er kaarten zijn.
- De speler klikt op een gesloten kaart: de kleur van de kaart verandert in de kleur die bij open hoort en de letter die bij deze kaart hoort wordt weergegeven.
- Vervolgens klikt de speler op een andere gesloten kaart. Ook deze kaart verandert van kleur en de bijhorende letter wordt getoond.
- Als beide letters gelijk zijn worden de letters in deze cellen permanent getoond. De kleur van de kaarten wordt weer veranderd, om duidelijk te maken dat ze gevonden zijn.
- Als beide kaarten verschillende letters bevatten, blijven de kaarten open staan.
- Wanneer er op dat moment op een andere kaart geklikt wordt, worden beide geopende verschillende kaarten weer omgedraaid en de nieuwe kaart getoond.
- Wanneer een speler op een al omgedraaide kaart klikt gebeurt er niets.
- Als alle kaarten zijn omgedraaid, wordt de speler gefeliciteerd. Bedenk zelf een fijne manier om dit te doen.
