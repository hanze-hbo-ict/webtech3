# Memory week 3

Tot nu toe had het memory spel nog geen interactie en functionaliteit: het ziet er wel mooi uit, maar de kaarten kunnen nog niet omgedraaid worden en de score wordt nog niet bijgehouden. Maar dat ga je vanaf nu veranderen; je gaat met Javascript aan de slag. Voeg de volgende functionaliteiten toe aan het spel:

- Bij het begin van het spel worden achttien paren van letters uit het alfabet willekeurig verdeeld over de zesendertig speelkaarten.
- De speler klikt op een rode kaart: de kleur van de kaart verandert in groen en de letter die bij deze kaart hoort wordt weergegeven.
- Vervolgens klikt de speler op een andere rode kaart. Ook deze kaart verandert van kleur en de bijhorende letter wordt getoond.
- Als beide letters gelijk zijn worden de letters in deze cellen permanent getoond. De kleur van de kaarten wordt weer veranderd, om duidelijk te maken dat ze gevonden zijn.
- Als beide kaarten verschillende letters bevatten, blijven de kaarten open staan.
- Wanneer er op dat moment op een andere kaart geklikt wordt, worden beide geopende verschillende kaarten weer omgedraaid en de nieuwe kaart getoond.
- Wanneer een speler op een al omgedraaide kaart klikt gebeurt er niets.
Als alle kaarten zijn omgedraaid, wordt de speler gefeliciteerd.
